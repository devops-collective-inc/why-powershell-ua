# Чому саме PowerShell?

Microsoft описує PowerShell як "оболонка командного рядка орієнтована на виконнання завдань та мова скриптування ..., побудована на .NET Framework". Що такого прекрасного в PowerShell? Навіщо його використовувати?

## PowerShell - це оболонка командного рядка і мова скриптування

Гасіть пожежі швидко , використовуючи існуючі або власні команди PowerShell чи скрипти в оболонці, без компіляції коду. Розробляйте свій код у командному рядку, перш ніж створити навколо нього функцію чи скрипт. Пишіть швидкі та недосконалі  скрипти, які ви будете використовувати один чи декілька разів. Пишіть формальні, читабельні скрипти виробничого рівня, які підтримуватимуть ваші сервіси роками.

Яка вартість цієї інвестиції? Вивчення  PowerShell. Досить розважливе рішення, враховуючи що вам скоріше за все прийдеться це зробити незалежно від вашого поточного вибору мови скриптування, якщо ви працюєте з екосистемою Microsoft.

## PowerShell взаємодіє з запаморочливою кількістю технологій.

.NET Framework, реєстр, COM, WMI, ADSI. Exchange, Sharepoint, Systems Center, Hyper-V, SQL. VMware vCenter, Cisco UCS, Citrix XenApp and XenDesktop. REST API, XML, CSV, JSON, вебсайти, Excel та інші програми Office. C# та інші мови, DLL та інші бінарні файли, включаючи інструменти Linux чи Unix. Мова, котра може працювати та інтегрувати різні технології, може бути неймовірно цінною.

Windows не базується на текстовій основі. Рано чи пізно вам потрібно буде зробити щось, чого ви не можете зробити за допомогою  інструментів -nix та інших мов побудованих на текстовій основі. Багато технологій, з якими PowerShell може взаємодіяти, не мають  інтерфейсів на текстовій основі та не можуть бути безпосередньо доступними за домогою офіційних мов, таких як Perl або Python.

Мораль -  PowerShell найкращий «клей»  створений Microsoft для з’єднання разом різних систем. Це краще, ніж попередні оболонки на основі Windows, оскільки PowerShell розуміє і працює з самою системою Windows на основі API, що сильно відрізняється від попередніх оболонок на текстовій основі.

## Об'єкти є основою PowerShell
Це дає нам неймовірну гнучкість. Фільтрувати , сортувати, вимірювати, групувати, порівнювати чи проводити інші дії над об’єктами під час їхнього проходження через пайплайн. Працювати з властивостями та методами, а не з необробленим текстом.

Якщо ви витрачали час на розшифрування та програмну роботу з текстовим виводом, ви прекрасно знаєте, як це може дратувати.Який розділювач використовувати для розбивання? Чи існує розділювач взагалі? Що робити, якщо для певний результат має порожній запис в стовпці? Чи потрібно мені рахувати символи в кожному стовпчику? Чи буде кількість змінюватися залежно від результату? З об’єктами це все вже зроблено для вас, і спрощує з'єднанання команд та даних поміж різних технологій.

## PowerShell нікуди не пропаде
Microsoft повністю підтримує та просуває PowerShell.

Підтримка PowerShell є вимогою в загальних інженерних критеріях Microsoft, і серверний продукт не випускається без інтерфейсу PowerShell. Це означає, що дуже мало серверних продуктів Microsoft не підтримують керування через PowerShell, але навіть дані продукти  будуть підтримувати його незабаром.

Окрім Microsoft інші виробники також мають сильну підтримку PowerShell. Такі як IBM, Cisco, Citrix, VMware, NetApp, Dell та ще десятки інших.

У багатьох випадках Microsoft використовує PowerShell для побудови консолей управління з графічним інтерфейсом для своїх продуктів. Деякі завдання не можливо виконати в графічному інтерфейсі, натомість їх можна виконати лише в PowerShell. Це дуже важлива  деталь: у зростаючій кількості ситуацій ви _не можете керувати продуктом повноцінно, якщо не використовуєте PowerShell_. Це також стосується  хмарних послуг, таких як Azure та Office 365.

## Зміцніть та розширте ваше навчання

Нагородою за вивчення PowerShell - є вдосконалена здатність контролювати та автоматизувати безліч технологій, з якими вона інтегрується. Ви можете використовувати один і той же набір команд для фільтрування, експорту, перенаправлення, модифікації, розширення та виконання маніпуляцій з виводом з усіх цих технологій. Ви можете вивчити основи PowerShell та спямувати їх у будь-якому потрібному вам напрямку - Hyper-V, vCenter, SQL, AD, XenApp тощо.

Нагородою за вивчення конкретних інструментів або програм, таких як net.exe або schtasks.exe є можливість працювати тільки з цими конкретними інструментами. Завдяки PowerShell, ваші інвестиції в навчання перетворюються на величезну екосистему здібностей.

## В Windows, PowerShell - це єдиний варіант
VBScript застарілий, і ви не побачите його подальший розвиток. VBScript був не надто потужним з точки зору речей, до яких він міг  "торкатися", що робить його недосконалим "клеєм" для підключення систем і процесів.

Більше ніяка технологія навіть не змогла наблизитись до функціоналу VBScript. Python, Perl, та інші - є чудовими для Linux (переважно текстова ОС), але вони були майже непотрібними в Windows, оскільки вони не могли отримати доступ до багатьох та різноманітних API, які Windows використовує для управління.

PowerShell об'єднує всі ці API в єдиний, значною мірою сумісний інтерфейс, орієнтований на системні операції та адміністрування.

