# Навіщо писати скрипти? Чому саме Shell?

Перш ніж ми зануримось у PowerShell, давайте розглянемо його невід'ємний аспект, важливість скриптування та автоматизації.

Напевно, ви бачили цей [комікс  з  XKCD](http://xkcd.com/1205/) або щось подібне, для зображення  важливості скриптування. Безумовно економія часу є важливим фактором в  підтримку скриптування та автоматизації, але далеко не єдиним.

Ось декілька інших на які потрібно звернути увагу:

* **Послідовність**. Розроблене рішення буде запускати ту саму послідовність дій кожного разу. Немає ризику опечаток,  виконання завдання не повністю або неправильно. _Зменшення впливу людського фактору_.
* **Записи для аудиту**. Існує багато завдань, де присутність аудиту була б корисною, наприклад яке завдання було виконано, важливі результати, помилки, які виникли під час виконання, хто його виконував тощо. Скрипти можуть забезпечити ці записи, і PowerShell v5 та пізніші версії мають широкі можливості для логування.
* **Модульний код**. Ви можете витратити більше часу на певну функцію ніж зекономити, але, як правило, ви можете повторно використати чи запозичити ідеї з коду функції в майбутньому.
* **Документація**. Чи існує документація на завдання? Вона актуальна? Добре написаний та прокоментований скрипт, як правило є корисним базовим рівнем документації, яка не завжди існує для завдання яке виконується вручну. У деяких випадках скрипт документує процес, який він автоматизує, допомагаючи зберегти інституційні знання.
* **Навчання**. Адміністратори які можуть автоматизовувати завдання, як правило більше розуміються в технології. Це робить їх кращими планувальниками, архітекторами, тими хто вирішує проблеми та операторами, що в свою чергу приносить користь організації.
* **Делегування**. Зазвичай, за допомогою розробленого рішення можна делегувати більше функцій командам, які найбільше готові для вирішення проблем. Починаючи з PowerShell v3 скрипти забезпечують надзвичайно детальне делегування завдань, допомагаючи загальній ІТ-команді стати більш ефективною та адаптивною.

Мораль розповіді полягає в тому, що скриптування та автоматизація є важливими, і є лише одним із факторів, що стоять за цінністю вивчення PowerShell.
